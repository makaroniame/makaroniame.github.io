---
author: true
date: "2018-07-11T00:00:00Z"
title: Βιολογική Μελέτη τόπου Εργασίας (μέρος 1ο)
type: posts
url: /daxtilidi_kifisias/
---

## Εταιρικό Περιβάλλον
Καθίσταται, η αλήθεια είναι, δύσκολο να περιγράψω που με βάζουν να δουλεύω κατά καιρούς. Όταν με ρωτάν αρκεί να απαντάω "*Στο Δαχτυλίδι - στη Γκηφισίας*", και να μένει εκεί, γιατί αυτός(*/ή - politically correctness II, the fear of miscounting* **he**s *and* **she**s) που ρωτούσε δε μπερίμενε πληροφορίες από την απάντηση γενικά.

Αν όμως με ρωτήσουν "τι κάνεις εκεί;" τότε..

### Νεκροταφείο
Θα ήταν ΟΚ να παραλλήλιζα το εργασιακό μου περιβάλλον με *Νεκροταφείο*. Όλοι είναι νεκροί και φοράνε τα καλά τους.

Έχει κάποιες διαφορές - σύμφωνοι. Για παράδειγμα οι νεκροί δε γράφουν Java, όμως κανένα παράδειγμα δεν είναι ικανό να περιγράψει καλύτερα τι συμβαίνει (συνήθως;) στα 4γωνα κτήρια στο "*Στο Δαχτυλίδι - στη Γκηφισίας*".

## Βιολογική Μελέτη
### Η *Δαχτυλίδια Φυλή* (το είδος *Homo Daktilidius*)
Μετά από παρατήρηση στη βιόσφαιρα του *Δαχτυλιδιού στη Γκηφισίας*, καταστάθηκε σαφές πως εκεί ευδοκιμεί ένα είδος α(ν)θρώπου διαφορετικό από αυτό που κυκλοφορεί στις γεωγραφικές περιοχές των Εξαρχείων και των Πετραλώνων ή ακόμα και του Πειραιά.

Από εδώ και πέρα, το παρόν άρθρο θα αναφέρεται στο προαναφερθέν είδος ως **Οι Δαχτυλίδιοι**.

### Γενικά Χαρακτηριστικά
Οι *Δαχτυλίδιοι* (ή *Δαχτυλίδιο Είδος*) είναι κατά πλειοψηφία άντρες, μέτριου αναστήματος, κυρίως στις παραγωγικές ηλικίες των 25 έως 55.
Φαίνεται πως από ακαδημαικής και μορφωτικής άποψης, ένα μεγάλο ποσοστό έχει προέλθει (ή και εξέλθει) από εκπαιδευτικά ιδρύματα που διδάσκουν τα μυστικά του συστήματος, όπως η ΑΣΟΕΕ (είναι τα μέρη που συμβαίνουν [τέτοιες ομιλίες](https://www.youtube.com/watch?v=5__oCiczisY)). Κυρίως πτυχιούχοι, ή και κάποιοι μεταπτυχιακοί στα αντικείμενά τους, υπάρχει όμως και το υποείδος των *πρακτικάριων* για το οποίο ακολουθεί ξεχωριστή ενότητα.

Είναι σημαντικό να αναφερθεί πως οι *Δαχτυλίδιοι* δεν είναι εύκολα αναγνωρίσιμοι μέσα σε πλήθος, ή έξω από τον βιότοπό τους. Με άλλα λόγια, προσαρμόζουν εύκολα το παρουσιαστικό τους και τα φυσικά τους χαρακτηριστικά. Η ιδιότητα αυτή θα ήταν ιδιαίτερα επικύνδινη αν η φυλή ειδικευόταν στο κυνήγι, αλλά φαίνεται πως έχει αναπτυχθεί για να διευκολύνει την κοινωνική αποδοχή από *μη Δαχτυλίδιους* ή (μέσα σε πολλά εισαγωγικά και διπλά ολοκληρώματα) *Kανονικούς* ανθρώπους (Homo Sapiens).

### The "Πρακτικάριος" Variation (Homo Daktilidius Praktikarius) 
Οι πρακτικάριοι είναι ένα υποείδος του Homo Daktilidius. Ο λόγος που είναι ξεχωριστό υποείδος είναι γιατί, ενώ φέρει όλα τα χαρακτηριστικά που τον/την/τα/τους/τις/τεν/ καθιστούν Homo Daktilidius, έχουν μια τάση να εξαπλώνονται και σε μέρη εκτός του βιότοπου, όπως *Η Φωλιά* στα Εξάρχεια (εκεί με την ωραία σερβιτόρα), ή *στην Ψιψίνα* στου Ψυρρή. Σε περίπτωση που ο πρακτικάριος πληρώνεται περισσότερα από 12 ευρώ το μήνα, μπορεί να βρεθεί και σε πιο ακριβά μέρη όπως τα *Friday's* στη Μαρίνα Αλίμου ή το "Γ*κάνδαβλο*" στο Γκάζι.

Το υποείδος "*Praktikarius*" είναι γνωστό και εύκολα εντοπίζεται από την ομίγυρη και τους παραβρισκόμενους καθώς αποχωρεί πάντα πρώτο από το τραπέζι/σκαμπό/καρεκλάκι μπαμπού γιατί "*δουλεύει αύριο*", και γιατί πληρώνει πάντα με κάρτα ή 20αρικούμπα ατσαλάκωτη (*εητιεμίσια* όπως λενε). Συχνά παίζει το χαρτί "*Θα πληρώσω εγώ*", ή αφήνει περισσότερα λεφτά από όσα χρειάζεται στο τραπέζι και φεύγει, κυρίως την εποχή του ζευγαρώματος του, και υποχρεωτικά αν υπάρχει γυναίκα στην αγέλη.

Επίσης, μέρος της συζήτησης μαζί του περιλαμβάνει πάντα τον "*μάνατζερ*" του (τη λέξη "*αφεντικό*" για τον ρόλο του αρχηγού της φυλής τη χρησιμοποιεί πια μόνο το είδος *Homo Drapetsonius/Keratsinius* - Η μόνη γνωστή περίπτωση βιολογικής ορολογίας που άλλαξε λόγω [*νόμου Καλλικράτη*](http://www.ypes.gr/UserFiles/f0ff9297-f516-40ff-a70e-eca84e2ec9b9/nomos_kallikrati_9_6_2010.pdf)-5.2.A.1). Ο/Η/Το "*managér*" του συνεχώς ζητάει πράγματα που δε γίνονται, και που *κανένας/καμία/κανένα* από τους δύο δεν ξέρει να κάνει (αυτό ελπίζω να περιέχει όλους τους συνδιασμούς **Μάνατζερ**:\[*άντρας\|γυναίκα\|άλλο*\]-**Πρακτικάριος**:\[*άντρας\|γυναίκα\|άλλο*\]). Τέλος ο/η/το "Μάνατζερ" ανήκει εξ ορισμού στο είδος *Homo Daktilidius*.

![](http://ih1.redbubble.net/image.151387426.6998/raf,100x100,075,f,fafafa:ca443f4786.jpg) 

Τέλος, συχνά αναλύει τις πιθανότητες να εξελιχθεί σε *Homo Daktilidius Enterpreneurius*, και μάλιστα αγνόοντας τη βιολογική εξέλιξη. Για το ανθρώπινο υποείδος **Homo Daktilidius Enterpreneurius** έχουν γραφτεί πολλά στην παγκόσμια βιβλιογραφία και δεν άπτεται της ανάλυσής μου.


### Στέγαση
Το *Δαχτυλίδιο είδος* έχει σύνθετες ανάγκες στέγασης. Συγκεκριμένα δε στεγάζεται όλη τη μέρα στο ίδιο κατάλυμα. Χρησιμοποιεί τουλάχιστον 2 καταλύματα για τη στέγασή του μέσα στη μέρα.

Τις πρωινές ώρες βρίσκεται σε κατάλυμα στην περιοχή "*Στο Δαχτυλίδι - στη Γκηφισίας*", το οποίο έχει δημιουργηθεί για να στεγάζει μεγάλο αριθμό από *Homo Daktilidius*, καθιστούς και στοιβαγμένους σε γραφεία. Τα εν λόγω καταλύματα έχουν πάντα δυσανάλογες ποσότητες από τσιμέντο και γυαλί. Εκεί, ο *Δακτυλίδιος Άνθρωπος* περνάει απαραιτήτως οχτώ με δώδεκα ώρες της ημέρας.

Τα απογεύματα, ο *Homo Daktilidius*, προσφέυγει στο δεύτερο κατάλυμα, στο οποίο τυπικά συγκατοικεί με τον χρόνιο σύντροφό του, και υπό περιπτώσεις, με τα παιδιά του.

Η ανάγκη του *Δαχτυλίδιου* να βρεθεί στο πρωινό του κατάλυμα, μπορεί να χαρακτηριστεί πολύ ισχυρή, καθώς τις πρωινές ώρες οι *Δαχτυλίδιοι* σπεύδουν με όλα τα δυνατά μέσα να βρεθούν "*Στο Δαχτυλίδι - στη Γκηφισίας*", προκαλώντας αφάνταστη συμφόρηση και μεγάλη αναστάτωση στα υπόλοιπα είδη ανθρώπων που τυχαίνει να βρίσκονται εντός λεκανοπεδίου Αττικής.


### Ηλικιακές Υποκατηγορίες & Ενδυμασίες (Τοπικές Φορεσιές)
Ενδυματολογικά, το είδος παρουσιάζει μεγάλο ενδιαφέρον. Έχει, κατά τα φαινόμενα, δημιουργηθεί μία άτυπη σύμβαση οι *Δακτυλίδιοι* να ντύνονται με τρόπους που αψηφούν τα καιρικά φαινόμενα (κυρίως κατά τους καλοκαιρινούς μήνες). Αυτό είναι δυνατό να οφείλεται στις κλιματολογικές συνθήκες εντός των κτιρίων στα οποία καταφεύγουν (δείτε παραπάνω: "Στέγαση"), τα εσωτερικά των οποίων διατηρούν σε συνθήκες προχωρημένου Φθινοπώρου - όλο το χρόνο.

Αυτό όμως που είναι αξιοσημείωτο στην ενδυμασία του είδους αυτού, είναι η διαφοροποίησή του βάσει της ηλικίας (ή *ηλικιακής βαθμίδας*) του *Δακτυλίδιου*.

Κατόπιν παρατήρησης, οι ηλικιακές βαθμίδες καθορίστηκαν ως εξής:

* 25-35
* 35-55ish
* 55ish - 65 και πλέον

Όπως επαληθεύει η Κανονική Κατανομή (ή *Καμπαναριό του Αγ. Γκάους*), η μεσσαία βαθμίδα περιέχει το μεγαλύτερο δείγμα.
###### (Technicality: η κορυφή της καμπάνας τείνει προς τα αριστερά, το οποίο σημαίνει πως δεν έγινε σωστά η ομαδοποίηση. Αν γινόταν όμως σωστά δε θα είχαμε στρογγυλά νούμερα - οπότε άστην έτσι...)


#### 25-35 (The Early Years)
Αυτή η ομάδα περιέχει σε μεγάλο βαθμό το υποείδος *Homo Daktilidius Praktikarius*. Έχει την τάση να απορρίπτει εντελώς τα καιρικά φαινόμενα της υπαίθρου.

Συνεπώς η περιβολή της συνιστά:
Πουκάμισο - Σακάκι - Γραββάτα - Παντελόνι Υφασμάτινο (σα να λέμε κοστούμι), στις σκούρες αποχρώσεις του *Γκρι*, του *Μπλέ*, και ενδεχομένως του *Μαύρου*.


#### 35-55ish (The Bricks in The Wall)
Σε αυτήν την βαθμίδα έχουν κατακαθηθεί τα άτομα του είδους που έχουν περάσει από τις *Δοκιμασίες* της κάθε *Δακτυλίδιας Κοινωνίας* (έπεται σχετική παράγραφος: *Δοκιμασίες*). Είναι πλέον συστατικά μέρη της κάθε φυλής, την οποία καθιστούν δυνατότερη (κυρίως αριθμητικά, όχι παραγωγικά), και η βασική τους ασχολία είναι θρησκευτική. Συγκεκριμένα αναμένουν το θρησκευτικό γεγονός "*Εθελούσια Έξοδος*".

Ενδυματολογικά φανερώνεται και η διαφοροποίηση από την προηγούμενη βαθμίδα. Κυρίως απαρτίζεται από απλό (ιζιάηρον) πουκάμισο με ανοιχτό πάνω-πάνω κουμπί. Πιθανή είναι επίσης η μπλούζα πόλο. Τζιν ή σε ειδικές περιπτώσεις λινό παντελόνι και δερμάτινα φτηνά λουστρίνια δίχως κάλτσες (η πιθανότητα σοσονιών είναι περιορισμένη). Σε ορισμένες περιπτώσεις έχει παρατηρηθεί και αθλητικό παππούτσι (πιθανότατα μαύρου χρώματος).


#### 55ish - 65 και πλέον (The Tribe Shamans)
Τέλος, αυτή η κατηγορία περιέχει συχνότατα τους αρχηγούς κάθε φυλής. Η ορολογία συνιστά τους όρους "*(υπό)Διευθυντής*", "*Προϊστάμενος*", "*(αντι)Πρόεδρος*", "*Προσωπάρχης*", "*Τμηματάρχης*", κ.α. Όλες αυτές οι λέξεις φαίνεται να είναι ομώνυμες με την ιδιότητα του "*Σαμάνου*", εννοιολογικά. Συγκεκριμένα, οι εν λόγω ρόλοι μπορούν να συνοψηθούν στο ότι *αυτοί που τους έχουν δεν χρειάζεται να κάνουν οτιδήποτε, αρκεί να δείχνουν πως ξέρουν τι κάνουν*.
Επίσης αν η φυλή τους κινδυνεύσει φαίνεται να φέρουν ευθύνη (παρά το γεγονός πως δεν έγινε καμία κίνηση από μέρος τους). Κατά συνέπεια μπορούν να αποδόσουν και ευθύνη.

Είναι κάτι σαν "*Διαιτητές*" (δανειζόμενος από την ποδοσφαιρική ορολογία) - δεν παίζουν μπάλα - όμως δε μπορεί να μη γκζέρουν...

Η ενδυμασία τους είναι εφάμιλη αυτής των 25-35 αλλά περίπου 200 ευρώ ακριβότερη.
Στα χρώματα προστείθεται και το *Καφέ*, αν και εξακολουθεί να είναι σπάνιο.



### Δοκιμασίες του *Homo Daktilidius Praktikarius* 
Η εξέλιξη του υποείδους *Homo Daktilidius Praktikarius* γίνεται μέσω μίας ταχύρρυθμης μετάλλαξης του ψυχικού του κόσμου, όσο και των συνηθειών του. Σε αυτή τη μετάλλαξη παίζουν κεντρικό ρόλο δοκιμασίες που του υποβάλλονται από άλλα άτομα του είδους *Homo Daktilidius*, κυρίως γηραιότερα.
Μερικές από τις δοκιμασίες είναι οι ακόλουθες (μη εξαντλητική λίστα, η εξάντλησή της άπτεται συχνά στη φαντασία):

#### Πρωινό ξύπνημα
Η παρουσία ενός ατόμου "*Στο Δαχτυλίδι - στη Γκηφισίας*" κατά τις πρωινές ώρες είναι κεντρική για την φυλή. Δεδομένου του ότι τα άτομα μπορεί κατά τις πρώτες πρωινές ώρες να βρίσκονται οπουδήποτε στο *Βιότοπο της Αττικής*, καλούνται να μετατοπιστούν "*Στο Δαχτυλίδι - στη Γκηφισίας*" έως τις **9:00 π.μ**.

Η μαζική αυτή μετατόπιση πληθυσμού, αγνόωντας τις συνθήκες (απεργίες ΜΜΜ, [*α\|δυς*]τυχήματα κατά τη διαδρομή, κ.α) είναι μέρος της εξέλιξης του *Homo Daktilidius Praktikarius*. Για τα άτομα μπορεί εύκολα να παραλληλιστεί με την πορεία του Σταυροφέροντος Χριστού προς τον τόπο θανάτου/ανάστασής του. Η διαφορά είναι πως ο *Πρακτικάριος* είναι συχνά αυτοκινητοφέρων, και το ποιός-κουβαλάει-ποιόν είναι λιγότερο σαφές.

#### Συνεννόηση με ανωτέρους μικρότερου νοητικού capacitance
Ήθισται η ανάγκη για επικοινωνία εντολών και διαταγών να έχει μεγάλη σημασία για το ευ-ζην "*Του Δαχτυλιδιού - στη Γκηφισίας*". Η διαδικασίες αυτές κινούνται κυρίως από γηραιότερα μέλη *Δακτυλίδιων*, τα οποία λόγω ίσως ηλικίας αλλά και γενικότερης προσκόλησης, έχουν φανερές δυσκολίες σε αυτόν τον τομέα.

Ο "*Πρακτικάριος*" καλείται να λύσει το επικοινωνιακά προβλήματα, συχνά χωρίς να έχει γνώση του ότι βρίσκεται σε δοκιμασία, και νομίζοντας πως βρίσκεται σε πραγματικές συνθήκες επικοινωνίας.

Η δοκιμασία γίνεται μακράν δυσκολότερη όταν τα θέματα επικοινωνίας άπτονται κάποιας γνωσιακής βάσης.

##### Υπερωρία για θρησκευτικούς λόγους (δοξασία σε νεκρούς)
Για την τιμή των προγόνων, απαιτείται η ενεργή παρουσία ανθρώπων στα καταλύματα "*Του Δαχτυλιδιού - στη Γκηφισίας*" για πάνω από 8 ώρες τη μέρα, ενώ έχουν παρατηρηθεί και 12ωρες σύνοδοι.

Ο λόγος για το παραπάνω δεν είναι σαφής. Η δοξασία αφορά ψυχές προγόνων θηλυκού γένους, κατά κύριο λόγο μανάδων.



### Το Μέγαρο του ΟΤΕ - Στη Μυθολογία
Στη σύγχρονη μυθολογία, "*Το Δαχτυλίδι - στη Γκηφισίας*" δημιουργήθηκε γύρω από "*Το Μέγαρο του ΟΤΕ*" ως φρούριο. Είναι γνωστό πως το κτίριο αυτό φρουρείται τις καθημερινές από αυτοκίνητα τα οποία γυρίζουν γύρω του με διάφορους μη-σαφείς προορισμούς.

Το Σήμα του *ΟΤΕ*, το οποίο δεσπόζει στην κορυφή του κτιρίου, είναι μία παραλλαγή του ματιού της *Mordor*, η οποία, κατά τη μυθολογία πάντα, άλλαξε γεωγραφική τοποθεσία μετά τα γεγονότα της *Επιστροφής του Βασιλιά*, και μεταφέρθηκε από το *Middle Earth* στο Δήμο *Αμαρουσίου*.

Το μάτι εξακολουθεί και διαθέτει δυνάμεις παρακολούθησης, τόσο μεμονομένων προσώπων στο *Middle Attica*, όσο και μαζικά. Οι δυνάμεις αυτές δεν του δίνονται πιά από τα μάγεια των ξωτικών και τον άρχοντα *Sauron*, αλλά από το γεγονός του ότι έχει εγκατασταθεί στον *ΟΤΕ*, τον κεντρικό πάροχο Internet και Τηλεφωνίας (*ISP*) της χώρας.

Τέλος, το όνομα της περιοχής ως "**Το Δαχτυλίδι** *- στη Γκηφισίας*", είναι ξεκάθαρος φόρος τιμής στην Μητρόπολη Mordor (πάντα κατά τη μυθολογία).