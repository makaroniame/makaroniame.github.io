---
title: "ιστορία"
permalink: "/istoria/"
excerpt: "Συστάσεις του δημιουργού εμπνευστή κτλ, κτλ..."
---

### Αόριστη ανάγκη προσμονής και γενικού build up

Περίπου ένα χρόνο απορούσα που κανείς δεν είχε αγοράσει το `makaronia.me` domain. Μου φαινόταν τόσο έξυπνο λογοπαίγνιο, που το έβρισκα σα θαύμα που ήταν ελεύθερο. Που δεν το είχε σκεφτεί κανείς.

Το λογοπαίγνιο έγκειται στο εξής φαινόμενο που παντρεύει μεγαλοφιώς το *URL scheme* με το ελληνικό συντακτικό των συνταγών για μακαρόνια:

```
makaronia.me/<το όνομα του άρθρου>
makaronia.me/istoria	# το παρόν άρθρο
makaronia.me/kima	# ένα άρθρο για την αυτοπεποίθησή μου
```

Σε όσους το "εκμυστηρεύτηκα", γιατί φοβόμουν μη μου κλέψουν την ιδέα (*σα startup*), φάνηκε από χαριτωμένο μέχρι σεφερλικό. Δε με συμμερίστηκε κανείς. Ήμουν μόνος.

Μία περίοδο έπαθα και obsession. Έμπαινα κάθε μέρα και κοίταζα τη διαθεσιμότητά του domain. Έφτιαξα και scriptάκι. Θα μπορούσα να έχω κερδίσει άπειρο χρόνο αν απλά αγόραζα το domain με τα 5-6 ευρά που έκανε όταν το πρωοτοείδα. Δε μου ήταν και άγνωστη διαδικασία, ήδη είχα αγοράσει το [securosophy.com](https://securosophy.com) που περιέχει ένα γαμάτο αγγλόφωνο μπλόγκ για *IT Security και Psychology crossovers* (γιατί αν δεν τιμάς το σπίτι σου θα αρχίσει να επιστρέφει `404 HTTP - Not Found`) 

### Η μεγάλη αγορά

Όταν τελικά το ψώνισα δυσκολεύτηκα να βρω ένα blog engine που να επιτρέπει το λογοπαίγνιό μου. Ήταν πραγματικά περιέργο που στο internet μπορείς να αγοράσεις οχτάχρονο αγοράκι σε κομμάτια, και δε μπορείς να βρεις κάτι έτοιμο να υποστηρίζει custom URLs. Έτσι το έστησα μόνος μου στο [Github](https://github.com/makaroniame/makaroniame.github.io).

Το αρχικό content γράφτηκε στο μακρινό (αν είσαι στην Ελλάδα) Άμπου Ντάμπι, όπου πέρασα κάποιες μέρες ως σκληρά εργαζόμενος.

Τώρα προσπαθεί να διανθίζεται παλεύοντας με το συνεχές *writer's block* που κουβαλάω από τις εποχές του "*Σκέφτομαι και Γράφω*" του δημοτικού, και χαλαρώνει κάπως όταν τύχει να διαβάσω *Γιάννη Σκαρίμπα*, *Νίκο Δήμου*, *Νίκο Πλατή*, *Κωστάκη Ανάν* ή προηγούμενα κείμενά μου.

### Το Μενού
Το μενού περιέχει λεκτικές μακαρονάδες περιχυμένες με σκέψεις αμφιβόλλου ποιότητος και τρόπου παρασκευής, που θα προβάλλονται, δίχως αιδώ (θα περιέχουν και κακές λέξεις πιθανώς, όπως: "μαλάκας", "μπούτσα", "νεοναζί", "Γιάννης Καρβέλλας", "MacBook Pro 2016" κ.α), σε αυτή τη γωνιά του Ιντερν**έ**τ